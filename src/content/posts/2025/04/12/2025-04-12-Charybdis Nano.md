---
title: Charybdis Nano
description: ""
published: 2025-04-12
image: ./images/2025-04-12_cover.jpg
tags:
  - split_keyboard
  - keyboard
  - gadget
category: tech
draft: false
---
สำหรับเราแล้ว keyboard กับ mouse มันคือตัวกลางสุดท้ายแปลงสัมผัสของมนุษย์ให้เชื่อมต่อกับคอมพิวเตอร์ (ช่างแม่งคำพูดสตีฟ จ๊อบที่บอกนิ้วคุณสิดีที่สุดแตะหน้าจอไปเลยโซนิค) เป็นดั่งการขับเคลื่อนพวงมาลัยในรถยนต์ เป็นดั่งสายบังเหียนบังคับที่ทางอาชา ดั่งนั้นเราเลยสนุกมากในการหาอะไรที่มันเข้ามือเรา แบบมันไม่เกี่ยวเลยนะว่ามีแล้วจะพิมพ์เร็วพิมพ์ช้า แต่จังหวะและสัมผัสการตอบสนองอ่ะเป็นสุนทรีย์ที่สำคัญที่สุดแล้วสำหรับเรา

Charybdis Nano เนี่ยเป็น keeb ที่จ้องมานานหลายปีมาก หลักๆคือแม่งโคตรแพงส่งชุดคิทมาประกอบเองคือเปิดเบาๆก็เป็นหมื่นแล้ว พอเริ่มเจออันที่ราคาใช้ได้ใน etsy ก็ดันเจอคนขายสายมิจที่ดองงานไปหลายเดือนมากโชคดีที่คืนเงินได้ ไปดูในใน ali โชคดีเหมือนถูกหวยพี่จีนทำแบบประกอบให้เสร็จในราคาแค่ ห้าพันกว่าๆเท่านั้นเอง แต่ความซวยคือดันสั่งแล้วติดช่วงตรุษจีนทำให้กว่าของจะมาถึงก็ลากยาวมาเดือนสี่ เอาเป็นว่าตั้งแต่ตัดสินใจว่าอยากได้แล้วจะจ่ายเงินเนี่ยต้องรอมาเกือบ 1 ปี แต่งานประกอบเท่าที่ดูก็คือดีมากโคตรคุ้ม

![](2025-04-12_img0.jpg)
ลองเล่นแล้วยังไม่ชินเท่าไร เหมือนมันเหมาะสำหรับคนที่อุ้งมือใหญ่กว่านี้ เพราะตำแหน่งปุ่มมันเข้ามารับอุ้งมือตลอดก็จริงแต่อุ้งมือเราจะไปติดตรง trackball ตลอดและการกดนิ้วโป้งก็สะดวกแค่นิ้วเดียวถ้าขยับออกก็รู้สึกว่ามันต้องกางมากไปหน่อย ตอนนี้เลยคิดเหมือนกันว่าจะใช้ไหวไหมเพราะรู้สึกมันมีความฝืนนิดๆอยู่ตลอด แต่คิดว่าเดี๋ยวจะลองไปพิมพ์ Tent ยกระดับมาลองใช้ดู

แต่เรื่อง layout ก็ไม่ต้องปรับตัวอะไรเพราะมันวางมาแบบเดียวกับ corne/keyball39 ที่ใช้ประจำอยู่แล้ว การจัดวางปุ่มคิดว่าดีนะแต่ก็นั้นแหละยังติดเรื่องที่รู้สึกว่ามันต้องเอื้อมอยู่ตลอดอยู่

จะมีปัญหาที่ไม่ชอบเท่าไรคือ trackball มันติดอุ้งมือแล้วเราดันตั้งค่าให้เป็นถ้า trackball ขยับก็ให้ไปใช้ mouse layer เลยทำให้ตอนพิมพ์แล้วมันชอบเปลี่ยน layer เอง ก็เลยต้อเอาออก

---
ตัวสวิทซ์ใช้ akko Deacula แล้วชอบเลยเบาสบายมือมาก พักนิ้วก็ไม่ลั่น จากเมื่อก่อนไม่ชอบ linear แต่พอใช้พวก low profile เบาๆมานานแล้วก็พบว่าสบายมือดีมาก

ณ ตอนนี้ยังให้ keyball39 ที่เป็นแบบ flat ใช้จนชินมือแล้วเป็นเบอร์หนึ่งอยู่ แต่ข้อได้เปรียบของตัวนี้คือ trackball มันสมูทกว่ามากในระดับที่สะดวกใจจะใช้เป็นตัวหลัก แต่ก็ยังไม่ชอบ position มันอยู่ดีไว้ถ้ามีโอกาสได้ลองตัวที่มันเอา trackball ไว้ตรงนิ้วชี้ก็คงต้องลองหน่อยแหละ

![](2025-04-12_img1.jpg)

และสำหรับคำถามยอดนิยมคือ ใช่ครับพิมพ์ไทยได้ ก็พิมพ์อยู่นี้แหละมีปรับนิดหน่อยแต่ไม่ใช้เรื่องใหญ่ถ้าอยากจะทำ พิมพ์สัมผัสเอาก็ไม่ได้ยากไร แล้วก็มีครับ numpad และสุดท้ายการใช้งานมันก็เหมือนมีปุ่ม shift อยู่หลายๆตัวนะกดแล้วก็ย้ายไป layer โน้นนี้เอา (ผมใช้อยู่ 6 layer) กับมันหลักการ tap-hold ที่ถ้ากดแล้วปล่อยจะนับเป็นปุ่มหนึ่ง กดค้างไว้ให้นับเป็นอีกปุ่มไรงี้

ตัว config ผม fork มาจาก https://github.com/eigatech/zmk-config แล้วก็ใช้ https://nickcoutsos.github.io/keymap-editor/ ในการ link ไฟล์ config มาอ่านแล้วก็แก้ให้ตรงกับที่ต้องการ แต่ตัว editor มันมีบักอยู่หน่อยตรงมันเพิ่ม 

```
#include <dt-bindings/zmk/pointing.h>
```

เข้าไปในไฟล์ _config/charybdis.keymap_ ทำให้มัน build ไม่ผ่านต้องลบออกเอง

ส่วน config ของผมจะอยู่ที่ https://github.com/SisadaR/charybdis-nano-zmk-config ครับหลักๆคือใช้ layout แบบ qwerty ที่แหละแต่โมเพิ่ม layer เอาเพื่อดึงเอาตัวอักษรไทยที่ปกติมันเลยอยู่ข้างนอกเข้ามา

